# Implementatie ondersteuning {#190C9848}
Het in gebruik nemen van (een nieuwe versie van) het Raamwerk van geo-standaarden staat centraal in deze fase. Tijdens de implementatie ondersteuning worden desgewenst verschillende activiteiten uitgevoerd worden:
<ul><li>Het verzorgen van een opleiding en/of advies over het gebruik (optioneel);</li>
<li>De communicatie.</li>
</ul>
## Opleiding en advies {#064739D0}
Opleiding en advies kunnen van toegevoegde waarde zijn voor implementatie ondersteuning van de gebruikers van het Raamwerk van geo-standaarden. Middelen als documentatie, bijeenkomsten en workshops worden ingezet om de kennis over de wijzigingen in nieuwe Raamwerk te delen en te ondersteunen bij de implementatie. Ook publicaties in vakbladen kunnen worden ingezet ter ondersteuning.
## Communicatie {#09C256A8}
Het hele wijzigingsproces staat of valt met een goede communicatie. Onder goede communicatie wordt verstaan het tijdig leveren van de juiste informatie aan de juiste belanghebbenden. Dit betreft de proceskant alsook de producten die er worden opgeleverd.
<i>Website(s)</i>
De actuele vigerende versie van het Raamwerk van geo-standaarden is via het <a href='https://docs.geostandaarden.nl/rwgs/rw/' target='_blank'>documentenregister van Nederlandse geo-standaarden</a> in te zien.
Wijzigingen in het Raamwerk van geo-standaarden worden bekendgemaakt via de <a href='https://www.geonovum.nl/geo-standaarden/raamwerk-geo-standaarden' target='_blank'>Geonovum website</a>.
<i>Nieuwsbrief</i>
Wijzigingen in het Raamwerk van geo-standaarden worden bekendgemaakt in de geo-standaarden nieuwsbrief van Geonovum.
<i>Publieke consultatie</i>
Bij X en Y-wijzigingen wordt in sommige gevallen een publieke consultatie in het wijzigingsproces gehouden. De wijzigingen in het Raamwerk wordt dan voor een bepaalde, afgesproken periode voor gelegd ter commentaar aan alle belanghebbenden en geïnteresseerden door middel van een publieke consultatie via de <a href='https://www.geonovum.nl/geo-standaarden/raamwerk-geo-standaarden' target='_blank'>Geonovum website</a> en de nieuwsbrief geo-standaarden van Geonovum.
## Escalatieprocedure en klachtenafhandeling {#31BF4A03}
In voorgaande hoofdstukken gaat het protocol ervan uit dat wijzigingen 'in vrijheid' worden doorgevoerd. In het beheerproces wordt geen rekening gehouden met noodzakelijke wijzigingen, die met spoed of onder druk van bijvoorbeeld (externe) nieuwe wet- en regelgeving moeten worden doorgevoerd. Hiervoor bestaat een escalatieprocedure. Daarnaast kunnen ook klachten ingediend worden over het beheerproces en zijn afspraken gemaakt over de klachtenafhandeling.
## Escalatieprocedure {#63014198}
Er is sprake van een escalatieprocedure als er een wijziging noodzakelijk is die niet in het reguliere wijzigingsproces doorgevoerd kan worden, omdat dit naar verwachting en inschatting te lang duurt. Een uitputtende lijst met situaties en criteria wanneer escalatie van toepassing is, valt op voorhand niet te geven. Maar voor de beeldvorming: het gaat om situaties waarbij het niet doorvoeren van een bepaalde noodzakelijke wijziging leidt tot onaanvaardbare risico's voor het werkveld of het onmogelijk uitvoeren (vanwege bijvoorbeeld tegenstrijdige wetten) van werkzaamheden.
De escalatieprocedure wordt niet gebruikt om reguliere wijzigingen sneller door te kunnen voeren. Er is geen vastgelegd proces om de escalatieprocedure te doorlopen, omdat verschillende situaties van escalatie wellicht tot een verschillende wijze van handelen moeten leiden. In plaats daarvan zijn onderstaande sturende principes leidend om verantwoordelijkheden te duiden.
<br/>
<br/>
<b>Signalering</b>
Uit het werkveld kunnen signalen ontstaan dat met spoed een wijziging doorgevoerd zou moeten worden. Het is vooraf niet aan te geven uit welke kanalen deze geluiden zullen ontstaan. Het is wel van belang om de rol van Geonovum te onderkennen als antennefunctie voor het werkveld. In ieder geval zullen deze signalen op enig moment de opdrachtgever of Geonovum bereiken, en op dat moment zal er overleg gevoerd worden over deze signalen.
<br/>
<br/>
<b>Overleg</b>
Bij de besluitvorming binnen de escalatieprocedure wordt er in principe overleg gevoerd tussen de opdrachtgever voor het beheer van de betreffende standaard en Geonovum. Beide partijen raadplegen de betrokkenen daar waar nodig.
<br/>
<br/>
<b>Besluitvorming</b>
De beoordeling of de escalatieprocedure van toepassing is, wordt genomen door de trekker van het Basisprogramma, dan wel de contactpersoon bij de Programmaraad. Ook het besluit <i>welke </i>wijzigingen er precies doorgevoerd moeten worden en op welke manier, wordt genomen door dezelfde persoon.
<br/>
<br/>
<b>Coördinatie</b>
De coördinatie tijdens de escalatieprocedure wordt uitgevoerd door de trekker van het Basisprogramma, dan wel de contactpersoon bij de Programmaraad.
<br/>
<br/>
<b>Communicatie met het werkveld</b>
De communicatie met het werkveld wordt uitgevoerd door Geonovum. Als beheerder van het Raamwerk wordt verwacht dat Geonovum het meest directe contacten heeft met het werkveld.

## Klachtenafhandeling {#66D79BE4}

Het garanderen van het serieus nemen van klachten kan alleen door deze volgens een zorgvuldige procedure te behandelen. Klachten kunnen ook beschouwd worden als verbetersuggestie. Twee verschillende typen klachten met betrekking tot het Raamwerk van geo-standaarden worden onderscheiden:
<ul><li>Klachten over de toepassingsmogelijkheid van het Raamwerk;</li>
<li>Klachten over het beheer van het Raamwerk.</li>
</ul>
In het eerste geval is het feitelijk geen klacht maar een wens of eis tot het aanpassen van het Raamwerk. Het beheer van de betreffen het Raamwerk neemt de klacht in behandeling en neemt de klacht op als wijzigingsverzoek en niet als klacht. In dit geval doet Geonovum haar werk goed. 
In het tweede geval is er sprake van ontevredenheid over de uitvoering van het beheerproces van het Raamwerk en betreft de klacht niet de inhoud, maar het Raamwerk zelf. De indiener is van mening dat Geonovum, dan wel de werkgroep het werk niet naar behoren uitvoert. In dat geval wordt de klacht doorgezet naar de Programmaraad.
Het indienen van klachten loopt in principe via de <b>Helpdesk geo-standaarden</b>. 